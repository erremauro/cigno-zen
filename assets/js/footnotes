<p>Immerso nella saggezza suprema, davanti a monaci e bodhisattva riuniti, <em>Avalokiteśvara</em>, bodhisattva della compassione, risponde all'allievo <em>Sāriputta</em> insegnando la dottrina del vuoto.</p>

<p>"Oh, Sāriputta, la forma non é che vuoto. Il Vuoto non é che forma. Ciò che é forma è vuoto, ciò che è vuoto è forma; lo stesso vale per sensazione, percezione, discriminazione e coscienza. Tutte le cose non sono che vuote apparizioni, Sāriputta. Non sono nate, non sono distrutte; non sono macchiate, non sono pure; non aumentano e non decrescono. Perciò nella vacuità non c'è né forma, né sensazione, né percezione, né discriminazione, né coscienza."</p>

<p>"Non ci sono né occhi, né orecchi, naso, lingua, corpo, mente. Non ci sono né forma, né suono, odore, gusto, tatto, oggetti. Non c'é un regno del vedere e così via fino ad arrivare a nessun regno della coscienza. Non vi è conoscenza, né ignoranza; né fine della conoscenza, né fine dell'ignoranza, e così via fino ad arrivare a né vecchiaia e né morte; né estinzione di vecchiaia e morte."</p>

<p>"Non c'é sofferenza, karma, estinzione, via; non c'é saggezza, né realizzazione. Dal momento che non si ha nulla da conseguire si è un bodhisattva. Poiché ci si è interamente dedicati alla <em>prajñāpāramitā</em>, la mente non conosce ostacoli; dal momento che la mente non conosce ostacoli, non si conosce la paura, si è oltre il pensiero illusorio, e si raggiunge il nirvana."</p>

<p>"Poiché tutti i Buddha del passato, del presente e del futuro si affidano interamente alla prajñāpāramitā, conseguono la suprema illuminazione. Sappi dunque che la prajñāpāramitā è il grande mantra, il mantra più alto, il mantra supremo e incomparabile, capace di placare ogni sofferenza. Ciò é vero; non è falso. Perciò io recito il mantra della prajñāpāramitā che dice:</p>

<blockquote class="wp-block-quote">
<p><em>gate gate pāragate pārasaṃgate bodhi svāhā</em>.</p>
</blockquote>

<p>(andate, andate, andate insieme all’altra sponda, completamente sull’altra sponda, benvenuto risveglio!)</p>